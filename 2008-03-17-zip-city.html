<!doctype html>
<html lang="sv">
    <head>
        <title>Världens bästa låt [Zip City]</title>
        <meta charset="utf-8" />
        <link
            rel="stylesheet"
            href="https://unpkg.com/normalize.css@8.0.1/normalize.css"
        />
        <link
            rel="stylesheet"
            href="https://unpkg.com/concrete.css@2.1.1/concrete.css"
        />
    </head>

    <body>
        <main>
            <header>
                <h1>Zip City</h1>
                <p><tt>2008-03-17</tt> &mdash; Combo</p>
            </header>
            <section>
                <iframe
                    style="border-radius: 12px"
                    src="https://open.spotify.com/embed/track/2a2zqhzAkG77QBynuFy0ws?utm_source=generator&theme=0"
                    width="100%"
                    height="352"
                    frameborder="0"
                    allowfullscreen=""
                    allow="autoplay; clipboard-write; encrypted-media; fullscreen; picture-in-picture"
                    loading="lazy"
                ></iframe>
            </section>
            <section>
                <p>
                    Jag skulle aldrig tävla i musik. Bara tanken på något så
                    befängt kan få den starkaste matador att bli matt. Så matt
                    och yr att han skulle bli tvungen att sätta sig ner och vila
                    en stund. Det har alltid varit min åsikt och jag är ganska
                    övertygad om att det kommer förbli så. Jag tycker det är en
                    sund åsikt att hålla fast i när världen runtomkring rasar
                    och när man tvingas höra BWO för tionde gången på radion.
                    När man dagligen, vare sig man vill det eller inte blir
                    matad med diskussioner om sådana saker man trodde ingen
                    någonsin var intresserad av. Nordman. Till exempel.
                </p>
                <p>
                    Jag är samtidigt ganska övertygad om att även om Drive-by
                    Truckers hörde mitt resonemang skulle de bli alldeles matta.
                    Så matta att de var tvungna att sätta sig ner och vila en
                    stund. Men då har de högst troligen heller aldrig hört talas
                    om BWO. Vilket jag tror vi alla ska vara glada för. För det
                    finns vissa höjder som vissa artister når och vissa artister
                    aldrig någonsin kommer i närheten av. Det tror jag man kan
                    säga utan att det innebär att man tävlar i musik.
                </p>
                <p>
                    För det är något visst med Drive-by truckers. Ibland lyckas
                    dom bara på ett intro-riff säga mer än vad en längre novell
                    lyckas göra. Förmedla en känsla som infinner sig direkt utan
                    att någon berättarröst behövs. Öppna vidderna till ett
                    landskap man aldrig sett och som finns en halv värld bort.
                    För så långt bort ligger Zip City. Med en brännande närvaro
                    skjutsas man igenom ett sydstatslandskap som aldrig känns så
                    närvarande som när Mike Cooleys tunga stämma sjunger.
                </p>
                <p>
                    Jag säger inte att en låt kan förflytta ett berg. Jag tror
                    det är fysiskt omöjligt. Men jag tror att om det var möjligt
                    så är det just Zip City som skulle göra det. Utan att behöva
                    sätta sig ner och vila en stund. I sanning världens bästa
                    låt.
                </p>
            </section>
        </main>
    </body>
</html>
